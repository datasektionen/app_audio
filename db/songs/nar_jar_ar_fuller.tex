\begin{song}

\songtitle{När jag är fuller}
\firstline{När jag är fuller då är jag glad}
\begin{songmeta}
Melodi: När månen vandrar på fästet blå
\end{songmeta}

\begin{songtext}
När jag är fuller då är jag glad.
Fan vet om jag ej är vacker.
Då går jag kring i vår lilla stad,
ibland lyxhus och baracker.
Jag sjunger ljuvligt en serenad.
Det gör jag bara när jag är glad
och full och vacker, och full och vacker.

När jag är fuller då är jag stark.
Fan vet om jag ej är modig.
Då kan jag slå vem som helst till mark,
så han blir trasig och blodig.
Jag välter träden uti vår park.
Det gör jag bara när jag är stark
och full och modig, och full och modig.

När jag är fuller då är jag rik.
Fan vet om jag ej är snille.
Och dör jag blir jag ett vackert lik,
begravd med gravöl och gille.
I himlen möts jag av hornmusik.
Det gör man bara när man är rik
och är ett snille, och är ett snille.

\textit{(ynkligt)}
Men när jag kvicknar till ett litet tag
i något enkelrum med galler,
då känner jag mig så rysligt svag
och avskyr bråk och kravaller.
Min mage krånglar och är ur lag
och Fan ska veta att jag idag
är bakom galler, är bakom galler.

\end{songtext}
\end{song}
