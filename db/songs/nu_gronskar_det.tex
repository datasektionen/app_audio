\begin{song}
\songtitle{Nu grönskar det}

\begin{songmeta}
Melodi: Nu grönskar det
Text: Evelyn Lindström
Musik: Johann Sebastian Bach
\end{songmeta}

\begin{songtext}
Nu grönskar det i dalens famn.
Nu doftar äng och lid.
Kom med, kom med på vandringsfärd
i vårens glada tid!
Var dag är som en gyll'ne skål
till brädden fylld med vin.
Så drick, min vän, drick sol och doft,
ty dagen den är din!

Långt bort från stadens gråa hus
vi glatt vår kosa styr
och följer vägens vita band
mot ljusa äventyr.
Med öppna ögon låt oss se
på livets rikedom,
som gror och sjuder överallt
där våren går i blom.
\end{songtext}
\end{song}
